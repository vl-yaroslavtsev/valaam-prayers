{
  "id": "47166",
  "name": "Молитвы утренние",
  "parent": "843",
  "text": "",
  "slavonic_text": "<h2>Мо­ли́тва пред­на­чина­тель­ная</h2>\n<p>Го́спо­ди Иису́се Хрис­те́, Сы́не Бо́жий, мо­ли́тв ра́ди Пре­чи́стыя Тво­ея́ Ма́те­ре и всех свя­ты́х, по­ми́луй нас. <strong>А</strong>ми́нь.</p>\n<p>Сла́ва Те­бе́, Бо́же наш, сла́ва Те­бе́.</p>\n<h2>Мо­ли́тва Свя­то́му Ду́ху</h2>\n<p>Ца­рю́ Не­бе́сный, Уте́ши­телю, Ду́ше и́сти­ны, И́же вез­де́ сый и вся ис­полня́яй, Сок­ро́ви­ще бла­ги́х и жи́зни По­да́те­лю, при­иди́ и все­ли́ся в ны, и очи́сти ны от вся́кия скве́рны, и спа­си́, Бла́же, ду́ши на́ша.<strong>*</strong></p>\n<blockquote><p><strong>*</strong> <strong><em>От не­де́ли Фо­мино́й до Воз­не­се́ния вме́сто Ц</em></strong><em>арю́ Не­бе́сный:</em> <strong><em>чи­та́ет­ся тро­па́рь, глас 5:</em></strong><br />\n<strong>Х</strong>рис­то́с воск­ре́се из ме́ртвых, / сме́ртию смерть поп­ра́в, // и су́щим во гро­бе́х жи­во́т да­рова́в. <strong>Три́жды.</strong><br />\n<strong><em>От Воз­не­се́ния до Тро́ицы вме́сто Ц</em></strong><em>арю́ Не­бе́сный:</em> <strong><em>ни­чего́ не го­ворит­ся, но по́сле пред­на­чина­тель­ной мо­ли́твы «Г</em></strong><em>о́спо­ди Иису́се Хрис­те́, Сы́не Бо́жий, мо­ли́тв ра́ди Пре­чи́стыя Тво­ея́ Ма́те­ре и всех свя­ты́х, по­ми́луй нас.</em> <strong><em>А</em></strong><em>ми́нь.</em><strong><em>» сра­зу чи­та́ет­ся: «С</em></strong><em>вя­ты́й Бо́же, Свя­ты́й Кре́пкий, Свя­ты́й Безс­ме́ртный, по­ми́луй нас.</em><strong><em>».</em></strong></p>\n</blockquote>\n<h2>Трис­вя­то́е</h2>\n<p>Свя­ты́й Бо́же, Свя­ты́й Кре́пкий, Свя­ты́й Безс­ме́ртный, по­ми́луй нас. <strong>Три́жды, и три пок­ло́на.</strong></p>\n<p>Сла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в. <strong>А</strong>ми́нь.</p>\n<blockquote><p><strong><em>Ког­да́ на­пи́са­но: «С</em></strong><em>ла́ва:</em><strong><em>», сле́ду­ет чи­тать: «С</em></strong><em>ла́ва От­цу́, и Сы́ну, и Свя­то́му Ду́ху</em><strong><em>»; «И</em></strong> <em>ны́не:</em><strong><em>» – «И</em></strong> <em>ны́не и при́сно, и во ве́ки ве­ко́в.</em> <strong><em>А</em></strong><em>ми́нь.</em><strong><em>». Со­от­ветс­твен­но, «С</em></strong><em>ла́ва, и ны́не:</em><strong><em>» чи­та́ет­ся по́лностью: «С</em></strong><em>ла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в.</em> <strong><em>А</em></strong><em>ми́нь.</em><strong><em>».</em></strong></p>\n</blockquote>\n<h2>Мо­ли́тва ко Прес­вя­то́й Тро́ице</h2>\n<p>Прес­вя­та́я Тро́ице, по­ми́луй нас: Го́спо­ди, очи́сти гре­хи́ на́ша; Вла­ды́ко, прос­ти́ без­за­ко́ния на́ша; Свя­ты́й, по­сети́ и ис­це­ли́ не́мо­щи на́ша, и́ме­не Тво­его́ ра́ди.</p>\n<p>Го́спо­ди, по­ми́луй. <strong>Три́жды.</strong></p>\n<p>Сла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва Гос­по́дня</h2>\n<p>О́тче наш, И́же еси́ на Не­бесе́х! да свя­ти́тся и́мя Твое́; да прии́дет Ца́рствие Твое́; да бу́дет во́ля Твоя́, я́ко на Не­беси́, и на зем­ли́. Хлеб наш на­су́щный даждь нам днесь. И ос­та́ви нам до́лги на́ша; я́ко­же и мы ос­тавля́ем долж­ни­ко́м на́шим; и не вве­ди́ нас во ис­ку­ше́ние, но из­ба́ви нас от лу­ка́ва­го.</p>\n<blockquote><p><strong><em>Чи­тая цер­ковнос­ла­вянс­кий текст, сле́ду­ет про­из­но­сить сло́ва так, как они́ на­печа­таны: «твое́» [твой’э́], а не «твоё» [твай’о́]; «зо­ве́м» [зов’э́м], а не «зо­вём» [зав’о́м]; «рож­де́нна­го» [рожд’э́н:а́го], а не «рож­дённо­го» [ражд’о́н:а́ва], и т.д. Звук «ё» в цер­ковнос­ла­вянс­ком язы́ке от­сутс­тву­ет.</em></strong></p>\n</blockquote>\n<p><strong>И тро­пари́ Тро́ич­ны, глас 1:</strong></p>\n<p>Вос­та́вше от сна, при­па́да­ем Ти, Бла́же, / и а́нгель­скую песнь во­пие́м Ти, Си́ль­не: / Свят, Свят, Свят еси́, Бо́же, // Бо­горо́ди­цею по­ми́луй нас.</p>\n<p>Сла́ва От­цу́, и Сы́ну, и Свя­то́му Ду́ху.</p>\n<p><strong>Глас 2:</strong></p>\n<p>От од­ра́ и сна возд­ви́гл мя еси́, Го́спо­ди, / ум мой прос­ве­ти́ и се́рдце, / и уст­не́ мои́ от­ве́рзи, во е́же пе́ти Тя, Свя­та́я Тро́ице: / Свят, Свят, Свят еси́, Бо́же, // Бо­горо́ди­цею по­ми́луй нас.</p>\n<p>И ны́не и при́сно, и во ве́ки ве­ко́в. <strong>А</strong>ми́нь.</p>\n<p><strong>Глас 3:</strong></p>\n<p>Вне­за́пу Су­дия́ прии́дет, / и ко­его́ждо дея́ния об­на­жа́тся, / но стра́хом зо­ве́м в по­лу́но­щи: / Свят, Свят, Свят еси́, Бо́же, // Бо­горо́ди­цею по­ми́луй нас.</p>\n<p>Го́спо­ди, по­ми́луй. <strong>12 раз.</strong></p>\n<h2>Мо­ли́тва ко Прес­вя­то́й Тро́ице</h2>\n<p>От сна вос­та́в, бла­года­рю́ Тя, Свя­та́я Тро́ице, я́ко мно́гия ра́ди Тво­ея́ бла́гос­ти и дол­го­тер­пе́ния не прог­не́вал­ся еси́ на мя, ле­ни́ва­го и гре́шна­го, ни­же́ по­губи́л мя еси́ со без­за­ко́нь­ми мои́ми, но че­лове­колю́бство­вал еси́ обы́чно и в не­ча́янии ле­жа́ща­го возд­ви́гл мя еси́, во е́же у́тре­нева­ти и сла­вос­ло́ви­ти дер­жа́ву Твою́. И ны́не прос­ве­ти́ мои́ о́чи мы́слен­ныя, от­ве́рзи моя́ ус­та́, по­уча́ти­ся сло­весе́м Твои́м, и ра­зуме́ти за́по­веди Твоя́, и тво­ри́ти во́лю Твою́, и пе́ти Тя во ис­по­ве́да­нии сер­де́чнем, и вос­пе­ва́ти всес­вя­то́е и́мя Твое́, От­ца́, и Сы́на, и Свя­та́го Ду́ха, ны́не и при́сно, и во ве́ки ве­ко́в. <strong>А</strong>ми́нь.</p>",
  "slavonic_text_1": "<p><strong>В Пас­ха́ль­ную сед­ми́цу вме́сто у́трен­них мо­ли́тв чи­та­ют­ся ча­сы́ Па́схи.</strong></p>\n<p><strong>Вос­та́в от сна, пре́жде вся́ко­го дру­го́го де­ла́, стань бла­гого­ве́й­но, предс­тав­ля́я се­бя́ пред Все­ви́дя­щим Бо­го́м, и, со­вер­ша́я кре́стное зна́ме­ние, про­из­не­си:</strong></p>\n<p>Во и́мя От­ца́, и Сы́на, и Свя­та́го Ду́ха. <strong>А</strong>ми́нь.</p>\n<p><strong>За­те́м нем­но­го по­дож­ди, по­ка́ все чу́вства твои́ не при́дут в ти­шину́ и мы́сли твои́ не ос­та́вят все зем­но́е, и тог­да́ сот­во­ри́ три пок­ло́на с мо­ли́твой:</strong></p>\n<p>Бо́же, ми́лос­тив бу́ди мне гре́шно­му.</p>\n<p><strong>И чи­та́й сле­ду­ющие мо­ли́твы, без пос­пешнос­ти и со вни­ма́ни­ем сер­де́чным.</strong></p>\n<h2>Мо­ли́тва пред­на­чина­тель­ная</h2>\n<p>Го́спо­ди Иису́се Хрис­те́, Сы́не Бо́жий, мо­ли́тв ра́ди Пре­чи́стыя Тво­ея́ Ма́те­ре и всех свя­ты́х, по­ми́луй нас. <strong>А</strong>ми́нь.</p>\n<p>Сла́ва Те­бе́, Бо́же наш, сла́ва Те­бе́.</p>\n<h2>Мо­ли́тва Свя­то́му Ду́ху</h2>\n<p>Ца­рю́ Не­бе́сный, Уте́ши­телю, Ду́ше и́сти­ны, И́же вез­де́ сый и вся ис­полня́яй, Сок­ро́ви­ще бла­ги́х и жи́зни По­да́те­лю, при­иди́ и все­ли́ся в ны, и очи́сти ны от вся́кия скве́рны, и спа­си́, Бла́же, ду́ши на́ша.<strong>*</strong></p>\n<blockquote><p><strong>*</strong> <strong><em>От не­де́ли Фо­мино́й до Воз­не­се́ния вме́сто Ц</em></strong><em>арю́ Не­бе́сный:</em> <strong><em>чи­та́ет­ся тро­па́рь, глас 5:</em></strong><br />\n<strong>Х</strong>рис­то́с воск­ре́се из ме́ртвых, / сме́ртию смерть поп­ра́в, // и су́щим во гро­бе́х жи­во́т да­рова́в. <strong>Три́жды.</strong><br />\n<strong><em>От Воз­не­се́ния до Тро́ицы вме́сто Ц</em></strong><em>арю́ Не­бе́сный:</em> <strong><em>ни­чего́ не го­ворит­ся, но по́сле пред­на­чина­тель­ной мо­ли́твы «Г</em></strong><em>о́спо­ди Иису́се Хрис­те́, Сы́не Бо́жий, мо­ли́тв ра́ди Пре­чи́стыя Тво­ея́ Ма́те­ре и всех свя­ты́х, по­ми́луй нас.</em> <strong><em>А</em></strong><em>ми́нь.</em><strong><em>» сра­зу чи­та́ет­ся: «С</em></strong><em>вя­ты́й Бо́же, Свя­ты́й Кре́пкий, Свя­ты́й Безс­ме́ртный, по­ми́луй нас.</em><strong><em>».</em></strong></p>\n</blockquote>\n<h2>Трис­вя­то́е</h2>\n<p>Свя­ты́й Бо́же, Свя­ты́й Кре́пкий, Свя­ты́й Безс­ме́ртный, по­ми́луй нас. <strong>Три́жды, и три пок­ло́на.</strong></p>\n<p>Сла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в. <strong>А</strong>ми́нь.</p>\n<blockquote><p><strong><em>Ког­да́ на­пи́са­но: «С</em></strong><em>ла́ва:</em><strong><em>», сле́ду­ет чи­тать: «С</em></strong><em>ла́ва От­цу́, и Сы́ну, и Свя­то́му Ду́ху</em><strong><em>»; «И</em></strong> <em>ны́не:</em><strong><em>» – «И</em></strong> <em>ны́не и при́сно, и во ве́ки ве­ко́в.</em> <strong><em>А</em></strong><em>ми́нь.</em><strong><em>». Со­от­ветс­твен­но, «С</em></strong><em>ла́ва, и ны́не:</em><strong><em>» чи­та́ет­ся по́лностью: «С</em></strong><em>ла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в.</em> <strong><em>А</em></strong><em>ми́нь.</em><strong><em>».</em></strong></p>\n</blockquote>\n<h2>Мо­ли́тва ко Прес­вя­то́й Тро́ице</h2>\n<p>Прес­вя­та́я Тро́ице, по­ми́луй нас: Го́спо­ди, очи́сти гре­хи́ на́ша; Вла­ды́ко, прос­ти́ без­за­ко́ния на́ша; Свя­ты́й, по­сети́ и ис­це­ли́ не́мо­щи на́ша, и́ме­не Тво­его́ ра́ди.</p>\n<p>Го́спо­ди, по­ми́луй. <strong>Три́жды.</strong></p>\n<p>Сла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва Гос­по́дня</h2>\n<p>О́тче наш, И́же еси́ на Не­бесе́х! да свя­ти́тся и́мя Твое́; да прии́дет Ца́рствие Твое́; да бу́дет во́ля Твоя́, я́ко на Не­беси́, и на зем­ли́. Хлеб наш на­су́щный даждь нам днесь. И ос­та́ви нам до́лги на́ша; я́ко­же и мы ос­тавля́ем долж­ни­ко́м на́шим; и не вве­ди́ нас во ис­ку­ше́ние, но из­ба́ви нас от лу­ка́ва­го.</p>\n<blockquote><p><strong><em>Чи­тая цер­ковнос­ла­вянс­кий текст, сле́ду­ет про­из­но­сить сло́ва так, как они́ на­печа­таны: «твое́» [твой’э́], а не «твоё» [твай’о́]; «зо­ве́м» [зов’э́м], а не «зо­вём» [зав’о́м]; «рож­де́нна­го» [рожд’э́н:а́го], а не «рож­дённо­го» [ражд’о́н:а́ва], и т.д. Звук «ё» в цер­ковнос­ла­вянс­ком язы́ке от­сутс­тву­ет.</em></strong></p>\n</blockquote>\n<p><strong>И тро­пари́ Тро́ич­ны, глас 1:</strong></p>\n<p>Вос­та́вше от сна, при­па́да­ем Ти, Бла́же, / и а́нгель­скую песнь во­пие́м Ти, Си́ль­не: / Свят, Свят, Свят еси́, Бо́же, // Бо­горо́ди­цею по­ми́луй нас.</p>\n<p>Сла́ва От­цу́, и Сы́ну, и Свя­то́му Ду́ху.</p>\n<p><strong>Глас 2:</strong></p>\n<p>От од­ра́ и сна возд­ви́гл мя еси́, Го́спо­ди, / ум мой прос­ве­ти́ и се́рдце, / и уст­не́ мои́ от­ве́рзи, во е́же пе́ти Тя, Свя­та́я Тро́ице: / Свят, Свят, Свят еси́, Бо́же, // Бо­горо́ди­цею по­ми́луй нас.</p>\n<p>И ны́не и при́сно, и во ве́ки ве­ко́в. <strong>А</strong>ми́нь.</p>\n<p><strong>Глас 3:</strong></p>\n<p>Вне­за́пу Су­дия́ прии́дет, / и ко­его́ждо дея́ния об­на­жа́тся, / но стра́хом зо­ве́м в по­лу́но­щи: / Свят, Свят, Свят еси́, Бо́же, // Бо­горо́ди­цею по­ми́луй нас.</p>\n<p>Го́спо­ди, по­ми́луй. <strong>12 раз.</strong></p>\n<h2>Мо­ли́тва ко Прес­вя­то́й Тро́ице</h2>\n<p>От сна вос­та́в, бла­года­рю́ Тя, Свя­та́я Тро́ице, я́ко мно́гия ра́ди Тво­ея́ бла́гос­ти и дол­го­тер­пе́ния не прог­не́вал­ся еси́ на мя, ле­ни́ва­го и гре́шна­го, ни­же́ по­губи́л мя еси́ со без­за­ко́нь­ми мои́ми, но че­лове­колю́бство­вал еси́ обы́чно и в не­ча́янии ле­жа́ща­го возд­ви́гл мя еси́, во е́же у́тре­нева­ти и сла­вос­ло́ви­ти дер­жа́ву Твою́. И ны́не прос­ве­ти́ мои́ о́чи мы́слен­ныя, от­ве́рзи моя́ ус­та́, по­уча́ти­ся сло­весе́м Твои́м, и ра­зуме́ти за́по­веди Твоя́, и тво­ри́ти во́лю Твою́, и пе́ти Тя во ис­по­ве́да­нии сер­де́чнем, и вос­пе­ва́ти всес­вя­то́е и́мя Твое́, От­ца́, и Сы́на, и Свя­та́го Ду́ха, ны́не и при́сно, и во ве́ки ве­ко́в. <strong>А</strong>ми́нь.</p>\n<p>При­иди́те, пок­ло­ни́мся Ца­ре́ви на́ше­му Бо́гу. <strong>Пок­ло́н.</strong></p>\n<p>При­иди́те, пок­ло­ни́мся и при­паде́м Хрис­ту́, Ца­ре́ви на́ше­му Бо́гу. <strong>Пок­ло́н.</strong></p>\n<p>При­иди́те, пок­ло­ни́мся и при­паде́м Са­мому́ Хрис­ту́, Ца­ре́ви и Бо́гу на́ше­му. <strong>Пок­ло́н.</strong></p>\n<h2>Пса­ло́м 50</h2>\n<p>По­ми́луй мя, Бо́же, по ве­ли́цей ми́лос­ти Твое́й, и по мно́жест­ву щед­ро́т Твои́х очи́сти без­за­ко́ние мое́. На­ипа́че омы́й мя от без­за­ко́ния мо­его́, и от гре­ха́ мо­его́ очи́сти мя; я́ко без­за­ко́ние мое́ аз зна́ю, и грех мой пре́до мно́ю есть вы́ну. Те­бе́ еди́но­му сог­ре­ши́х, и лу­ка́вое пред То­бо́ю сот­во­ри́х; я́ко да оп­равди́ши­ся во сло­весе́х Твои́х, и по­беди́ши, внег­да́ су­ди́ти Ти. Се́ бо в без­за­ко́ни­их за­ча́т есмь, и во гре­се́х ро­ди́ мя ма́ти моя́. Се́ бо и́сти­ну воз­лю­би́л еси́, без­ве́стная и та́й­ная пре­му́дрос­ти Тво­ея́ яви́л ми еси́. Ок­ро­пи́ши мя ис­со́пом, и очи́щу­ся; омы́еши мя, и па́че сне́га убе­лю́ся. Слу́ху мо­ему́ да́си ра́дость и ве­се́лие; воз­ра́ду­ют­ся ко́сти сми­ре́нныя. Отв­ра­ти́ ли­це́ Твое́ от грех мои́х, и вся без­за­ко́ния моя́ очи́сти. Се́рдце чи́сто со­зи́жди во мне, Бо́же, и дух прав об­но­ви́ во ут­ро́бе мое́й. Не от­ве́ржи ме­не́ от ли­ца́ Тво­его́, и Ду́ха Тво­его́ Свя­та́го не оты­ми́ от ме­не́. Воз­да́ждь ми ра́дость спа­се́ния Твое́го, и Ду́хом Вла­ды́чним ут­верди́ мя. На­учу́ без­за­ко́нныя пу­те́м Твои́м, и не­чес­ти́вии к Те­бе́ об­ра­тя́тся. Из­ба́ви мя от кро­ве́й, Бо́же, Бо́же спа­се́ния мо­его́; воз­ра́ду­ет­ся язы́к мой пра́вде Твое́й. Го́спо­ди, уст­не́ мои́ от­ве́рзе­ши, и ус­та́ моя́ воз­вестя́т хва­лу́ Твою́. Я́ко а́ще бы вос­хо­те́л еси́ же́ртвы, дал бых у́бо: все­сож­же́ния не бла­гово­ли́ши. Же́ртва Бо́гу дух сок­ру­ше́н; се́рдце сок­ру­ше́нно и сми­ре́нно Бог не уни­чижи́т. Уб­ла­жи́, Го́спо­ди, бла­гово­ле́ни­ем Твои́м Сио́на, и да со­зи́ждут­ся сте́ны Иеру­сали́мския. Тог­да́ бла­гово­ли́ши же́ртву пра́вды, воз­но­ше́ние и все­соже­га́емая; тог­да́ воз­ло­жа́т на oл­та́рь Твой тель­цы́.</p>\n<h2>Си́мвол ве́ры</h2>\n<p><strong>¹ В</strong>е́рую во еди́на­го Бо́га От­ца́, Все­дер­жи́те­ля, Твор­ца́ Не́бу и зем­ли́, ви́ди­мым же всем и не­ви́ди­мым. <strong>² И</strong> во еди́на­го Го́спо­да Иису́са Хрис­та́, Сы́на Бо́жия, Еди­норо́дна­го, И́же от От­ца́ рож­де́нна­го пре́жде всех век; Све́та от Све́та, Бо́га и́стин­на от Бо́га и́стин­на, рож­де́нна, не­сот­во­ре́нна, еди­носу́щна От­цу́, И́мже вся бы́ша. <strong>³ Н</strong>ас ра́ди че­лове́к и на́ше­го ра́ди спа­се́ния сше́дша­го с Не­бе́с, и воп­ло­ти́вша­гося от Ду́ха Свя́та и Ма­ри́и Де́вы, и во­чело­ве́чша­ся. <strong>⁴ Р</strong>ас­пя́та­го же за ны́ при Пон­ти́й­стем Пи­ла́те, и стра­да́вша, и пог­ре­бе́нна. <strong>⁵ И</strong> воск­ре́сша­го в тре́тий день, по Пи­са́ни­ем. <strong>⁶ И</strong> воз­ше́дша­го на Не­беса́, и се­дя́ща одес­ну́ю От­ца́. <strong>⁷ И</strong> па́ки гря­ду́ща­го со сла́вою су­ди́ти жи­вы́м и ме́ртвым, Его́же Ца́рствию не бу́дет кон­ца́. <strong>⁸ И</strong> в Ду́ха Свя­та́го, Го́спо­да, Жи­вот­во­ря́ща­го, И́же от От­ца́ ис­хо­дя́ща­го, И́же со От­це́м и Сы́ном спок­ла­ня́ема и ссла́ви­ма, гла­го́лав­ша­го про­ро́ки. <strong>⁹ В</strong>о еди́ну Свя­ту́ю, Со­бо́рную и Апо́столь­скую Це́рковь. <strong>¹⁰ И</strong>спо­ве́дую еди́но Кре­ще́ние во ос­тавле́ние гре­хо́в. <strong>¹¹ Ч</strong>а́ю воск­ре­се́ния ме́ртвых, <strong>¹² и</strong> жи́зни бу́ду­щаго ве́ка. <strong>А</strong>ми́нь.</p>\n<h2>Мо­ли́тва 1, свя­то́го Ма­ка́рия Ве­ли́ко­го</h2>\n<p>Бо́же, очи́сти мя гре́шна­го, я́ко ни­коли́же сот­во­ри́х бла­го́е пред То­бо́ю, но из­ба́ви мя от лу­ка́ва­го, и да бу́дет во мне во́ля Твоя́, да не­осуж­де́нно от­ве́рзу ус­та́ моя́ не­дос­то́й­ная и восх­ва­лю́ и́мя Твое́ свя­то́е, От­ца́, и Сы́на, и Свя­та́го Ду́ха, ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва 2, то­го́ же свя­то́го</h2>\n<p>От сна вос­та́в, по­лу́нощ­ную песнь при­ношу́ Ти, Спа́се, и при­па́дая во­пию́ Ти: не даждь ми ус­ну́ти во гре­хо́вней сме́рти, но уще́дри мя, расп­ны́й­ся во́лею, и ле­жа́ща­го мя в ле́нос­ти ус­ко­ри́в возс­та́ви, и спа­си́ мя в предс­тоя́нии и мо­ли́тве, и по сне нощ­не́м воз­сия́й ми день безг­ре́шен, Хрис­те́ Бо́же, и спа­си́ мя.</p>\n<h2>Мо­ли́тва 3, то­го́ же свя­то́го</h2>\n<p>К Те­бе́, Вла­ды́ко Че­лове­колю́бче, от сна вос­та́в, при­бега́ю, и на де­ла́ Твоя́ под­ви­за́юся ми­лосе́рди­ем Твои́м, и мо­лю́ся Те­бе́: по­мози́ мне на вся́кое вре́мя, во вся́кой ве́щи, и из­ба́ви мя от вся́кия мирс­ки́я злы́я ве́щи и диа́воль­ска­го пос­пе­ше́ния, и спа­си́ мя, и вве­ди́ в Ца́рство Твое́ ве́чное. Ты́ бо еси́ мой Сот­во­ри́тель и вся́ко­му бла́гу Про­мы́слен­ник и По­да́тель, о Те­бе́ же все упо­ва́ние мое́, и Те­бе́ сла́ву воз­сы­ла́ю, ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва 4, то­го́ же свя­то́го</h2>\n<p>Го́спо­ди, И́же мно́гою Твое́ю бла́гос­тию и ве­ли́ки­ми щед­ро́та­ми Твои́ми дал еси́ мне, ра­бу́ Тво­ему́, ми­моше́дшее вре́мя но́щи сея́ без на­па́сти прей­ти́ от вся́ка­го зла про­ти́вна; Ты Сам, Вла­ды́ко, вся́чес­ких Тво́рче, спо­до́би мя и́стин­ным Твои́м све́том и прос­ве­ще́нным се́рдцем тво­ри́ти во́лю Твою́, ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва 5, свя­то́го Ва­си́лия Ве­ли́ко­го</h2>\n<p>Го́спо­ди Все­дер­жи́те­лю, Бо́же Сил и вся́кия пло́ти, в вы́шних жи­вы́й и на сми­ре́нныя при­зира́яй, серд­ца́ же и ут­ро́бы ис­пы­ту́яй и сок­ро­ве́нная че­лове́ков я́ве пред­ве́дый, Без­на­ча́ль­ный и Прис­но­су́щный Све́те, у Не­го́же несть пре­мене́ние, или́ пре­ложе́ния осе­не́ние; Сам, Безс­ме́ртный Ца­рю́, при­ими́ мо­ле́ния на́ша, я́же в нас­тоя́щее вре́мя, на мно́жест­во Твои́х щед­ро́т дер­за́юще, от скве́рных к Те­бе́ ус­те́н тво­ри́м; и ос­та́ви нам прег­ре­ше́ния на́ша, я́же де́лом, и сло́вом, и мы́слию, ве́де­ни­ем или́ не­ве́де­ни­ем сог­ре­ше́нная на́ми; и очи́сти ны от вся́кия скве́рны пло́ти и ду́ха. И да́руй нам бо́дрен­ным се́рдцем и тре́звен­ною мы́слию всю нас­тоя́ща­го жи­тия́ нощь прей­ти́, ожи­да́ющим при­ше́ствия све́тла­го и яв­ле́нна­го дне Еди­норо́дна­го Тво­его́ Сы́на, Го́спо­да и Бо́га и Спа́са на́ше­го Иису́са Хрис­та́, во́нь­же со сла́вою Су­дия́ всех прии́дет, ко­му́ждо от­да́ти по де­ло́м его́; да не па́дше и об­ле­ни́вше­ся, но бо́дрству­юще и возд­ви́же­ни в де́ла­нии об­ря́щем­ся го­то́ви, в ра́дость и Бо­же́ствен­ный чер­то́г сла́вы Его́ сов­ни́дем, иде́же пра́здну­ющих глас неп­реста́нный и не­из­ре­че́нная сла́дость зря́щих Тво­его́ ли­ца́ доб­ро́ту не­из­ре­че́нную. Ты́ бо еси́ и́стин­ный Свет, прос­ве­ща́яй и ос­вя­ща́яй вся́чес­кая, и Тя пое́т вся тварь во ве́ки ве­ко́в. <strong>А</strong>ми́нь.</p>\n<h2>Мо­ли́тва 6, то­го́ же свя­то́го</h2>\n<p>Тя бла­гос­ло­ви́м, Вы́шний Бо́же и Го́спо­ди ми́лос­ти, тво­ря́ща­го при́сно с на́ми ве­ли́кая же и не­изс­ле́до­ван­ная, сла́вная же и ужа́сная, и́хже несть чис­ла́, по­да́вша­го нам сон во упо­кое́ние не́мо­щи на́шея и ос­лабле́ние тру­до́в мно­гот­ру́дныя пло́ти. Бла­года­ри́м Тя, я́кo не по­губи́л еси́ нас со без­за­ко́нь­ми на́ши­ми, но че­лове­колю́бство­вал еси́ обы́чно, и в не­ча́янии ле­жа́щия ны возд­ви́гл еси́, во е́же сла­вос­ло́ви­ти дер­жа́ву Твою́. Те́мже мо́лим без­ме́рную Твою́ бла́гость: прос­ве­ти́ на́ша мы́сли, оче­са́, и ум наш от тя́жка­го сна ле́нос­ти возс­та́ви; от­ве́рзи на́ша ус­та́ и ис­по́лни я́ Тво­его́ хва­ле́ния, я́ко да воз­мо́жем не­поко­ле́бле­мо пе́ти же и ис­по­ве́да­тися Те­бе́, во всех и от всех сла́ви­мому Бо́гу, Без­на­ча́ль­но­му От­цу́, со Еди­норо́дным Твои́м Сы́ном, и Всес­вя­ты́м, и Бла­ги́м, и Жи­вот­во­ря́щим Твои́м Ду́хом, ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва 7, ко Прес­вя­то́й Бо­горо́ди­це</h2>\n<p>Вос­пе­ва́ю бла­года́ть Твою́, Вла­ды́чи­це, мо­лю́ Тя, ум мой об­ла­года­ти́. Сту­па́ти пра́во мя нас­та́ви, пу­те́м Хрис­то́вых за́по­ведей. Бде́ти к пе́сни ук­ре­пи́, уны́ния сон от­го­ня́ющи. Свя́за­на пле­ни́ца­ми гре­хопа­де́ний, моль­ба́ми Твои́ми раз­ре­ши́, Бо­гоне­ве́сто. В но­щи́ мя и во дни сох­ра­ня́й, бо­рю́щих враг из­бавля́ющи мя. Жиз­но­да́те­ля Бо́га ро́ждшая, умерщ­вле́на мя страсть­ми́ ожи­ви́. Я́же Свет Не­вече́рний ро́ждшая, ду́шу мою́ ос­ле́пшую прос­ве­ти́. О ди́вная Вла­ды́чня па­ла́то, дом Ду́ха Бо­же́ствен­на ме­не́ сот­во­ри́. Вра­ча́ ро́ждшая, ув­ра­чу́й ду­ши́ мо­ея́ мно­голе́тныя стра́сти. Вол­ну́юща­ся жи­те́й­скою бу́рею, ко сте­зи́ мя по­кая́ния нап­ра́ви. Из­ба́ви мя ог­ня́ ве́чну­юща­го, и че́рвия же зла́го, и та́рта­ра. Да мя не яви́ши бе­со́м ра́до­вание, и́же мно́гим гре­хо́м по­ви́нни­ка. Но́ва сот­во­ри́ мя, обет­ша́вша­го не­чу́вствен­ны­ми, Пре­непо­ро́чная, сог­ре­ше́нии. Стра́нна му́ки вся́кия по­кажи́ мя, и всех Вла­ды́ку умо­ли́. Не­бе́сная ми улу­чи́ти ве­се́лия, со все́ми свя­ты́ми, спо­до́би. Прес­вя­та́я Де́во, ус­лы́ши глас не­пот­ре́бна­го ра­ба́ Тво­его́. Струю́ да­ва́й мне сле­за́м, Пре­чи́стая, ду­ши́ мо­ея́ скве́рну очи­ща́ющи. Сте­на́ния от се́рдца при­ношу́ Ти неп­реста́нно, усе́рдствуй, Вла­ды́чи­це. Мо­ле́бную слу́жбу мою́ при­ими́ и Бо́гу бла­го­ут­ро́бно­му при­неси́. Пре­вы́шшая А́нгел, мирс­ка́го мя пре­вы́шша сли́тия сот­во­ри́. Све­тоно́сная се́не Не­бе́сная, ду­хо́вную бла­года́ть во мне нап­ра́ви. Ру́це воз­де́ю и уст­не́ к пох­ва­ле́нию, оск­вер­не́ны скве́рною, Все­непо­ро́чная. Ду­шет­ле́нных мя па́кос­тей из­ба́ви, Хрис­та́ при­ле́жно умо­ля́ющи, Ему́же честь и пок­ло­не́ние по­доба́ет, ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва 8, ко Го́спо­ду на́ше­му Иису́су Хрис­ту́</h2>\n<p>Мно­гоми́лос­ти­ве и все­ми́лос­ти­ве Бо́же мой, Го́спо­ди Иису́се Хрис­те́, мно́гия ра́ди люб­ве́ сшел и воп­ло­ти́лся еси́, я́ко да спа­се́ши всех. И па́ки, Спа́се, спа­си́ мя по бла­года́ти, мо­лю́ Тя. А́ще бо от дел спа­се́ши мя, не́сть се бла­года́ть и дар, но долг па́че. Ей, мно́гий в щед­ро́тах и не­из­ре­че́нный в ми́лос­ти, ве́ру­яй бо в Мя, рекл еси́, о Хрис­те́ мой, жив бу́дет и не у́зрит сме́рти во ве́ки. А́ще у́бо ве́ра, я́же в Тя, спа­са́ет от­ча́ян­ныя, се ве́рую, спа­си́ мя, я́ко Бог мой еси́ Ты и Соз­да́тель. Ве́ра же вме́сто дел да вме­ни́тся мне, Бо́же мой, не об­ря́ще­ши бо дел от­ню́д оп­равда́ющих мя. Но та ве́ра моя́ да дов­ле́ет вме́сто всех, та́ да от­ве­ща́ет, та́ да оп­равди́т мя, та́ да по­ка́жет мя при­ча́стни­ка сла́вы Тво­ея́ ве́чныя. Да не у́бо по­хи́тит мя са­тана́ и пох­ва́лит­ся, Сло́ве, е́же от­то́ргну­ти мя от Тво­ея́ ру­ки́ и ог­ра́ды. Но или́ хо­щу́, спа­си́ мя, или́ не хо­щу́, Хрис­те́ Спа́се мой, пред­ва­ри́ ско́ро, ско́ро, по­гибо́х: Ты́ бо еси́ Бог мой от чре́ва ма́те­ре мо­ея́. Спо­до́би мя, Го́спо­ди, ны́не воз­лю­би́ти Тя, я́ко­же воз­лю­би́х иног­да́ той са́мый грех; и па́ки по­рабо́та­ти Те­бе́ без ле́нос­ти то́щно, я́ко­же по­рабо́тах пре́жде са­тане́ ль­сти́во­му. На­ипа́че же по­рабо́таю Те­бе́, Го́спо­ду и Бо́гу мо­ему́ Иису́су Хрис­ту́, во вся дни жи­вота́ мо­его́, ны́не и при́сно, и во ве́ки ве­ко́в. <strong>А</strong>ми́нь.</p>\n<h2>Мо­ли́тва 9, к А́нге­лу хра­ни́те­лю</h2>\n<p>Свя­ты́й А́нге­ле, предс­тоя́й окая́нней мое́й ду­ши́ и стра́стней мое́й жи́зни, не ос­та́ви ме­не́ гре́шна­го, ни­же́ отс­ту­пи́ от ме­не́ за не­воз­держа́ние мое́. Не да́ждь ме́ста лу­ка́во­му де́мо­ну об­ла­да́ти мно́ю, на­си́ль­ством сме́ртна­го се­го́ те­лесе́; ук­ре­пи́ бе́дству­ющую и ху­ду́ю мою́ ру́ку и нас­та́ви мя на путь спа­се́ния. Ей, свя­ты́й А́нге­ле Бо́жий, хра­ни́те­лю и пок­ро­ви́те­лю окая́нныя мо­ея́ ду­ши́ и те́ла, вся мне прос­ти́, ели́ки­ми тя ос­корби́х во вся дни жи­вота́ мо­его́, и а́ще что сог­ре­ши́х в пре­ше́дшую нощь сию́, пок­ры́й мя в нас­тоя́щий день, и сох­ра­ни́ мя от вся́ка­го ис­ку­ше́ния про­ти́вна­го, да ни в ко́ем гре­се́ прог­не́ваю Бо́га, и мо­ли́ся за мя ко Го́спо­ду, да ут­верди́т мя в стра́се Свое́м и дос­то́й­на по­ка́жет мя ра­ба́ Сво­ея́ бла́гос­ти. <strong>А</strong>ми́нь.</p>\n<h2>Мо­ли́тва 10, ко Прес­вя­то́й Бо­горо́ди­це</h2>\n<p>Прес­вя­та́я Вла­ды́чи­це моя́ Бо­горо́ди­це, свя­ты́ми Твои́ми и все­си́ль­ны­ми моль­ба́ми от­же­ни́ от ме­не́, сми­ре́нна­го и окая́нна­го ра­ба́ Тво­его́, уны́ние, заб­ве́ние, не­разу́мие, не­раде́ние и вся скве́рная, лу­ка́вая и ху́ль­ная по­мыш­ле́ния от окая́нна­го мо­его́ се́рдца и от пом­ра­че́нна­го ума́ мо­его́. И по­гаси́ пла́мень страс­те́й мои́х, я́ко нищ есмь и окая́нен; и из­ба́ви мя от мно́гих и лю́тых вос­по­мина́ний и предп­рия́тий, и от всех дей­ств злых сво­боди́ мя. Я́ко бла­гос­ло­ве́нна еси́ от всех ро­до́в, и сла́вит­ся пре­чест­но́е и́мя Твое́ во ве́ки ве­ко́в. <strong>А</strong>ми́нь.</p>\n<h2>Мо­ли́твен­ное при­зыва́ние свя­то́го, и́мя ко­торо­го но­сишь</h2>\n<p>Мо­ли́ Бо́га о мне, свя­ты́й уго́дни­че Бо́жий <strong>[или́:</strong> свя­та́я уго́дни­це Бо́жия<strong>] и́мя­рек,</strong> я́ко аз усе́рдно к те­бе́ при­бега́ю, ско́ро­му по­мо́щни­ку и мо­ли́твен­ни­ку <strong>[или́:</strong> ско́рой по­мо́щни­це и мо­ли́твен­ни­це<strong>]</strong> о ду­ши́ мое́й.</p>\n<h2>Песнь Прес­вя­то́й Бо­горо́ди­це, глас 4:</h2>\n<p>Бо­горо́ди­це Де́во, ра́дуй­ся, / Бла­года́тная Ма­ри́е, Гос­по́дь с То­бо́ю; / бла­гос­ло­ве́нна Ты в же­на́х, / и бла­гос­ло­ве́н Плод чре́ва Тво­его́, // я́ко Спа́са ро­дила́ еси́ душ на́ших.</p>\n<h2>Тро­па́рь Крес­ту́, глас 1, мо­ли́тва за оте́чест­во:</h2>\n<p>Спа­си́, Го́спо­ди, лю́ди Твоя́, / и бла­гос­ло­ви́ дос­тоя́ние Твое́, / по­бе́ды пра­вос­ла́вным хрис­тиа́ном на соп­ро­ти́вныя да́руя, // и Твое́ сох­ра­ня́я Крес­то́м Твои́м жи́тель­ство.</p>\n<h2>Мо­ли́тва о жи­вы́х</h2>\n<p>Спа­си́, Го́спо­ди, и по­ми́луй от­ца́ мо­его́ ду­хо́вна­го <strong>и́мя­рек,</strong> [ро­ди́те­лей мои́х <strong>и́мя­рек,</strong>] сро́дни­ков <strong>и́мя­рек,</strong> на­ча́ль­ни­ков, нас­та́вни­ков, бла­годе́те­лей <strong>и́мя­рек</strong> и всех пра­вос­ла́вных хрис­тиа́н.</p>\n<h2>Мо­ли́тва о усо́пших</h2>\n<p>Упо­ко́й, Го́спо­ди, ду́ши усо́пших раб Твои́х: [ро­ди́те­лей мои́х <strong>и́мя­рек,</strong>] сро́дни­ков мои́х <strong>и́мя­рек,</strong> бла­годе́те­лей <strong>и́мя­рек</strong> и всех пра­вос­ла́вных хрис­тиа́н, и прос­ти́ им вся сог­ре­ше́ния во́ль­ная и не­во́ль­ная, и да́руй им Ца́рствие Не­бе́сное.</p>\n<p><strong>Ес­ли мо­жешь, чи­та́й вме́сто этих крат­ких мо­ли́тв о жи­вы́х и усо́пших По­мя́нник.</strong></p>\n<h2>Окон­ча́ние мо­ли́тв</h2>\n<p>Дос­то́й­но есть я́ко вои́стин­ну / бла­жи́ти Тя, Бо­горо́ди­цу, / Прис­нобла­же́нную и Пре­непо­ро́чную / и Ма́терь Бо́га на́ше­го. / Чест­не́й­шую Хе­руви́м / и сла́вней­шую без срав­не́ния Се­рафи́м, / без ист­ле́ния Бо́га Сло́ва ро́ждшую, // су́щую Бо­горо́ди­цу Тя ве­лича́ем<strong>*</strong>. <strong>Пок­ло́н.</strong></p>\n<blockquote><p><strong>*</strong> <strong><em>От не­де́ли Фо­мино́й до Воз­не­се́ния вме́сто мо­ли́твы Д</em></strong><em>ос­то́й­но есть:</em> <strong><em>чи­та́ет­ся за­дос­то́й­ник Па́схи, то есть при­пе́в и ир­мо́с 9-й пе́сни Пас­ха́ль­но­го ка­но́на, глас 1:</em></strong><br />\n<strong>При­пе́в: А́</strong>нгел во­пия́ше Бла­года́тней: / Чи́стая Де́во, ра́дуй­ся! / И па́ки ре­ку́: ра́дуй­ся! / Твой Сын воск­ре́се трид­не́вен от гро́ба, / и ме́ртвыя возд­ви́гну­вый: // лю́дие, ве­сели́те­ся!<br />\n<strong>Ир­мо́с: С</strong>ве­ти́ся, све­ти́ся, но́вый Иеру­сали́ме: / сла́ва бо Гос­по́дня на те­бе́ воз­сия́. / Ли­ку́й ны́не и ве­сели́ся, Сио́не. / Ты же, Чи́стая, кра­су́й­ся, Бо­горо́ди­це, // о вос­та́нии Рож­дест­ва́ Тво­его́.<br />\n<strong><em>Так же и в дру­гие дву­наде­ся́тые пра́здни­ки до их от­да́ния при­нято вме́сто мо­ли́твы Д</em></strong><em>ос­то́й­но есть:</em> <strong><em>чи­тать за­дос­то́й­ник пра́здни­ка.</em></strong></p>\n</blockquote>\n<p>Сла́ва От­цу́, и Сы́ну, и Свя­то́му Ду́ху, и ны́не и при́сно, и во ве́ки ве­ко́в. <strong>А</strong>ми́нь.</p>\n<p>Го́спо­ди, по­ми́луй. <strong>Три́жды.</strong></p>\n<p>Го́спо­ди Иису́се Хрис­те́, Сы́не Бо́жий, мо­ли́тв ра́ди Пре­чи́стыя Тво­ея́ Ма́те­ре, пре­подо́бных и бо­гоно́сных оте́ц на́ших и всех свя­ты́х, по­ми́луй нас. <strong>А</strong>ми́нь.</p>\n",
  "csl_text": "<p><strong>Въ пасха́льнꙋю седми́цꙋ вмѣ́стѡ ᲂу҆́треннихъ мл҃твъ чте́мъ часы̀ па́схи.</strong></p>\n<p><strong>Вос­прѧ­нꙋ́въ без̾ лѣ́ности, и҆ и҆стрез­ви́всѧ, воста́въ ѿ сна̀, рцы̀ сїѐ:</strong></p>\n<p>Во и҆́мѧ ѻ҆ц҃а̀, и҆ сн҃а, и҆ ст҃а́гѡ дх҃а. <strong>А҆</strong>ми́нь.</p>\n<p><strong>Посе́мъ посто́й ма́лѡ молча̀, до́ндеже ᲂу҆тиша́тсѧ всѧ̑ чꙋ̑вст­вїѧ: и҆ тогда̀ сот­во­рѝ трѝ покло́ны, глаго́лѧ:</strong></p>\n<p>Бж҃е, млⷭ҇тивъ бꙋ́ди мнѣ̀ грѣ́шномꙋ.</p>\n<p><strong>Та́же начнѝ си́це.</strong></p>\n<h2>Мл҃тва пре­дна­чи­на́тель­наѧ:</h2>\n<p>Гдⷭ҇и і҆и҃се хрⷭ҇тѐ, сн҃е бж҃їй, мл҃твъ ра́ди пречⷭ҇тыѧ твоеѧ̀ мт҃ре, и҆ всѣ́хъ ст҃ы́хъ, поми́лꙋй на́съ. <strong>А҆</strong>ми́нь.</p>\n<p>Сла́ва тебѣ̀, бж҃е на́шъ, сла́ва тебѣ̀.</p>\n<h2>Мл҃тва ст҃о́мꙋ дх҃ꙋ:</h2>\n<p>Цр҃ю̀ нбⷭ҇ный, ᲂу҆тѣ́ши­те­лю, дш҃е и҆́стины, и҆́же вездѣ̀ сы́й и҆ всѧ̑ и҆сполнѧ́ѧй, сокро́вище бл҃ги́хъ и҆ жи́зни пода́телю, прїи­дѝ и҆ всели́сѧ въ ны̀, и҆ ѡ҆чи́сти ны̀ ѿ всѧ́кїѧ скве́рны, и҆ сп҃сѝ, бл҃же, дꙋ́шы на́шѧ.<strong>*</strong></p>\n<blockquote><p><strong>*</strong> <strong>Ѿ недѣ́ли ѳѡ­ми­ны̀ до воз­не­се́нїѧ вмѣ́стѡ мл҃твы Ц</strong>р҃ю̀ нбⷭ҇ный: <strong>чте́мъ тропа́рь, гла́съ є҃:</strong><br />\n<strong>Х</strong>рⷭ҇то́съ воскр҃се и҆з̾ ме́рт­выхъ, / сме́ртїю сме́рть попра́въ, // и҆ сꙋ́щымъ во гробѣ́хъ живо́тъ да­ро­ва́въ. <strong>Три́жды.</strong><br />\n<strong>Ѿ воз­не­се́нїѧ же до н҃-цы вмѣ́стѡ Ц</strong>р҃ю̀ нбⷭ҇ный: <strong>ничто́же глаго́лемъ, но по нача́льномъ Г</strong>дⷭ҇и, і҆и҃се хрⷭ҇тѐ: <strong>а҆́бїе чте́мъ С</strong>т҃ы́й бж҃е:</p>\n</blockquote>\n<h2>Трист҃о́е:</h2>\n<p>Ст҃ы́й бж҃е, ст҃ы́й крѣ́пкїй, ст҃ы́й без­сме́ртный, поми́лꙋй на́съ. <strong>Три́жды.</strong></p>\n<p>Сла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва ко прест҃ѣ́й трⷪ҇цѣ:</h2>\n<p>Прест҃а́ѧ трⷪ҇це, поми́лꙋй на́съ: гдⷭ҇и, ѡ҆чи́сти грѣхѝ на́шѧ: влⷣко, прос­тѝ без­за­кѡ́нїѧ на̑ша: ст҃ы́й, по­сѣ­тѝ и҆ и҆сцѣлѝ не́мѡщи на́шѧ, и҆́мене твое­гѡ̀ ра́ди.</p>\n<p>Гдⷭ҇и, поми́лꙋй, <strong>три́жды.</strong></p>\n<p>Сла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва гдⷭ҇нѧ:</h2>\n<p><strong>Ѻ҆́</strong>ч҃е на́шъ, и҆́же є҆сѝ на нб҃сѣ́хъ! да ст҃и́тсѧ и҆́мѧ твоѐ: да прїи́детъ црⷭ҇твїе твоѐ: да бꙋ́детъ во́лѧ твоѧ̀, ꙗ҆́кѡ на нб҃сѝ, и҆ на землѝ. Хлѣ́бъ на́шъ насꙋ́щный да́ждь на́мъ дне́сь. И҆ ѡ҆ста́ви на́мъ до́лги на́шѧ: ꙗ҆́коже и҆ мы̀ ѡ҆ставлѧ́емъ дол­жни­кѡ́мъ на́шымъ: и҆ не введѝ на́съ во и҆скꙋше́нїе, но и҆зба́ви на́съ ѿ лꙋка́вагѡ.</p>\n<p><strong>[Сщ҃е́нникъ: Ꙗ҆́</strong>кѡ твоѐ є҆́сть црⷭ҇тво, и҆ си́ла, и҆ сла́ва, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.<strong>]</strong></p>\n<p><strong>И҆ тро­па­рѝ трⷪ҇чны, гла́съ а҃:</strong></p>\n<p>Воста́вше ѿ сна̀, припа́даемъ тѝ, бл҃же, / и҆ а҆́гг҃льс­кꙋю пѣ́снь вопїе́мъ тѝ, си́льне: / ст҃ъ, ст҃ъ, ст҃ъ є҆сѝ, бж҃е, // бцⷣею поми́лꙋй на́съ.</p>\n<p>Сла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ.</p>\n<p><strong>Гла́съ в҃:</strong></p>\n<p>Ѿ ѻ҆дра̀ и҆ сна̀ возд­ви́глъ мѧ̀ є҆сѝ, гдⷭ҇и, / ᲂу҆́мъ мо́й прос­вѣ­тѝ и҆ се́рдце, / и҆ ᲂу҆стнѣ̀ моѝ ѿве́рзи, во є҆́же пѣ́ти тѧ̀, ст҃а́ѧ трⷪ҇це: / ст҃ъ, ст҃ъ, ст҃ъ є҆сѝ, бж҃е, // бцⷣею поми́лꙋй на́съ.</p>\n<p><strong>И҆</strong> ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<p><strong>Гла́съ г҃:</strong></p>\n<p>Внеза́пꙋ сꙋдїѧ̀ прїи́детъ, / и҆ коегѡ́ждо дѣѧ̑нїѧ ѡ҆бнажа́тсѧ, / но стра́хомъ зове́мъ въ полꙋ́нощи: / ст҃ъ, ст҃ъ, ст҃ъ є҆сѝ, бж҃е, // бцⷣею поми́лꙋй на́съ.</p>\n<p>Гдⷭ҇и, поми́лꙋй, <strong>в҃і.</strong></p>\n<p><strong>И҆ мл҃твꙋ сїю̀:</strong></p>\n<p>Ѿ сна̀ воста́въ, бл҃го­да­рю́ тѧ, ст҃а́ѧ трⷪ҇це, ꙗ҆́кѡ мно́гїѧ ра́ди твоеѧ̀ бл҃гости и҆ дол­го­тер­пѣ́нїѧ, не про­гнѣ́валсѧ є҆сѝ на мѧ̀, лѣни́ваго и҆ грѣ́шнаго, нижѐ по­гꙋ­би́лъ мѧ̀ є҆сѝ со без­за­ко́ньми мои́ми, но чл҃вѣ­ко­лю́бст­во­валъ є҆сѝ ѻ҆бы́чнѡ, и҆ въ неча́ѧнїи лежа́щаго возд­ви́глъ мѧ̀ є҆сѝ, во є҆́же ᲂу҆́тре­не­ва­ти и҆ сла­восло́вити держа́вꙋ твою̀. И҆ ны́нѣ прос­вѣ­тѝ моѝ ѻ҆́чи мы́слєнныѧ, ѿве́рзи моѧ̑ ᲂу҆ста̀, поꙋча́тисѧ сло­ве­сє́мъ твои̑мъ, и҆ ра­зꙋ­мѣ́ти за́пѡ­вѣ­ди твоѧ̑, и҆ твори́ти во́лю твою̀, и҆ пѣ́ти тѧ̀ во и҆сповѣ́данїи серде́чнѣмъ, и҆ вос­пѣ­ва́ти всест҃о́е и҆́мѧ твоѐ, ѻ҆ц҃а̀, и҆ сн҃а, и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<p>Прїи­ди́те, покло­ни́мсѧ цр҃е́ви на́шемꙋ бг҃ꙋ. <strong>Покло́нъ.</strong></p>\n<p>Прїи­ди́те, покло­ни́мсѧ и҆ при­па­де́мъ хрⷭ҇тꙋ̀, цр҃е́ви на́шемꙋ бг҃ꙋ. <strong>Покло́нъ.</strong></p>\n<p>Прїи­ди́те, покло­ни́мсѧ и҆ при­па­де́мъ са­мо­мꙋ̀ хрⷭ҇тꙋ̀, цр҃е́ви и҆ бг҃ꙋ на́шемꙋ. <strong>Покло́нъ.</strong></p>\n<h2>Ѱало́мъ н҃.</h2>\n<p>Поми́лꙋй мѧ̀, бж҃е, по вели́цѣй млⷭ҇ти твое́й, и҆ по мно́жест­вꙋ щедро́тъ твои́хъ ѡ҆чи́сти без­за­ко́нїе моѐ. Наипа́че ѡ҆мы́й мѧ̀ ѿ без­за­ко́нїѧ моегѡ̀, и҆ ѿ грѣха̀ моегѡ̀ ѡ҆чи́сти мѧ̀. Ꙗ҆́кѡ без­за­ко́нїе моѐ а҆́зъ зна́ю, и҆ грѣ́хъ мо́й пре́до мно́ю є҆́сть вы́нꙋ. Тебѣ̀ є҆ди́номꙋ согрѣ­ши́хъ, и҆ лꙋка́вое пред̾ тобо́ю сот­во­ри́хъ: ꙗ҆́кѡ да ѡ҆прав­ди́шисѧ во сло­ве­сѣ́хъ твои́хъ, и҆ по­бѣ­ди́ши, внег­да̀ сꙋди́ти тѝ. Се́ бо въ без­за­ко́нїихъ зача́тъ є҆́смь, и҆ во грѣсѣ́хъ роди́ мѧ ма́ти моѧ̀. Се́ бо и҆́стинꙋ воз­лю­би́лъ є҆сѝ, безвѣ̑стнаѧ и҆ та̑йнаѧ премꙋ́дрос­ти твоеѧ̀ ꙗ҆ви́лъ мѝ є҆сѝ. Ѡ҆кропи́ши мѧ̀ ѵ҆ссѡ́помъ, и҆ ѡ҆чи́щꙋсѧ: ѡ҆мы́еши мѧ̀, и҆ па́че снѣ́га ᲂу҆бѣлю́сѧ. Слꙋ́хꙋ моемꙋ̀ да́си ра́дость и҆ весе́лїе: возра́дꙋют­сѧ кѡ́сти смирє́нныѧ. Ѿвра­тѝ лицѐ твоѐ ѿ грѣ̑хъ мои́хъ, и҆ всѧ̑ без­за­кѡ́нїѧ моѧ̑ ѡ҆чи́сти. Се́рдце чи́сто сози́жди во мнѣ̀, бж҃е, и҆ дꙋ́хъ пра́въ ѡ҆бновѝ во ᲂу҆тро́бѣ мое́й. Не ѿве́ржи менѐ ѿ лица̀ твое­гѡ̀, и҆ дх҃а твое­гѡ̀ ст҃а́гѡ не ѿимѝ ѿ менє̀. Возда́ждь мѝ ра́дость сп҃се́нїѧ твое­гѡ̀, и҆ дх҃омъ влⷣчнимъ ᲂу҆твер­ди́ мѧ. Наꙋчꙋ̀ без­за­кѡ́нныѧ пꙋтє́мъ твои̑мъ, и҆ не­чес­ти́вїи къ тебѣ̀ ѡ҆братѧ́тсѧ. И҆зба́ви мѧ̀ ѿ крове́й, бж҃е, бж҃е сп҃се́нїѧ моегѡ̀: возра́дꙋет­сѧ ѧ҆зы́къ мо́й пра́вдѣ твое́й. Гдⷭ҇и, ᲂу҆стнѣ̀ моѝ ѿве́рзеши, и҆ ᲂу҆ста̀ моѧ̑ воз­вѣс­тѧ́тъ хвалꙋ̀ твою̀. Ꙗ҆́кѡ а҆́ще бы вос­хо­тѣ́лъ є҆сѝ же́ртвы, да́лъ бы́хъ ᲂу҆́бѡ: все­сож­жє́нїѧ не бл҃го­во­ли́ши. Же́ртва бг҃ꙋ дꙋ́хъ сокрꙋ­ше́нъ: се́рдце сокрꙋ­ше́нно и҆ смире́нно бг҃ъ не ᲂу҆ни­чи­жи́тъ. Оу҆бл҃жѝ, гдⷭ҇и, бл҃го­во­ле́нїемъ твои́мъ сїѡ́на, и҆ да сози́ждꙋт­сѧ стѣ́ны і҆ерⷭ҇ли̑мскїѧ. Тогда̀ бл҃го­во­ли́ши же́ртвꙋ пра́вды, воз­но­ше́нїе и҆ все­со­же­га́ємаѧ: тогда̀ воз­ло­жа́тъ на ѻ҆лта́рь тво́й тель­цы̀.</p>\n<h2>Сѷмво́лъ пра­восла́вныѧ вѣ́ры:</h2>\n<p><strong>а҃ В</strong>ѣ́рꙋю во є҆ди́наго бг҃а ѻ҆ц҃а̀, все­дер­жи́телѧ, твор­ца̀ нб҃ꙋ и҆ землѝ, ви̑ди­мымъ же всѣ̑мъ и҆ неви̑ди­мымъ. <strong>в҃ И҆</strong> во є҆ди́наго гдⷭ҇а і҆и҃са хрⷭ҇та̀, сн҃а бж҃їѧ, є҆ди­но­ро́днаго, и҆́же ѿ ѻ҆ц҃а̀ рожде́ннаго пре́жде всѣ́хъ вѣ̑къ: свѣ́та ѿ свѣ́та, бг҃а и҆́стинна ѿ бг҃а и҆́стинна, рожде́нна, не сот­во­ре́нна, є҆ди­но­сꙋ́щна ѻ҆ц҃ꙋ̀, и҆́мже всѧ̑ бы́ша. <strong>г҃ Н</strong>а́съ ра́ди че­ло­вѣ̑къ, и҆ на́шегѡ ра́ди сп҃се́нїѧ, сше́дшаго съ нб҃съ, и҆ вопло­ти́вша­го­сѧ ѿ дх҃а ст҃а и҆ мр҃і́и дв҃ы, и҆ вочл҃вѣ́чшасѧ. <strong>д҃ Р</strong>аспѧ́таго же за ны̀ при понті́йс­тѣмъ пїла́тѣ, и҆ стра­да́вша, и҆ погре­бе́нна. <strong>є҃ И҆</strong> воскрⷭ҇шаго въ тре́тїй де́нь, по писа́нїємъ. <strong>ѕ҃ И҆</strong> возше́дшаго на нб҃са̀, и҆ сѣдѧ́ща ѡ҆деснꙋ́ю ѻ҆ц҃а̀. <strong>з҃ И҆</strong> па́ки грѧдꙋ́щаго со сла́вою сꙋди́ти живы̑мъ и҆ мє́рт­вымъ, є҆гѡ́же црⷭ҇твїю не бꙋ́детъ конца̀.</p>\n<p><strong>Втора́гѡ собо́ра:</strong></p>\n<p><strong>и҃ И҆</strong> въ дх҃а ст҃а́го, гдⷭ҇а, жи­вот­во­рѧ́щаго, и҆́же ѿ ѻ҆ц҃а̀ и҆сходѧ́щаго, и҆́же со ѻ҆ц҃е́мъ и҆ сн҃омъ спокла­нѧ́ема и҆ ссла́вима, глаго́лав­ша­го прⷪ҇рѡ́ки. <strong>ѳ҃ В</strong>о є҆ди́нꙋ ст҃ꙋ́ю, собо́рнꙋю и҆ а҆пⷭ҇льс­кꙋю цр҃ковь. <strong>і҃ И҆</strong>сповѣ́дꙋю є҆ди́но кр҃ще́нїе, во ѡ҆ставле́нїе грѣхѡ́въ. <strong>а҃і Ч</strong>а́ю воскрⷭ҇нїѧ ме́рт­выхъ: <strong>в҃і И҆</strong> жи́зни бꙋ́дꙋ­ща­гѡ вѣ́ка. <strong>А҆</strong>ми́нь.</p>\n<h2>Мл҃тва а҃, ст҃а́гѡ мака́рїа вели́кагѡ:</h2>\n<p>Бж҃е, ѡ҆чи́сти мѧ̀ грѣ́шнаго, ꙗ҆́кѡ ни­ко­ли́же сот­во­ри́хъ бл҃го́е пред̾ тобо́ю, но и҆зба́ви мѧ̀ ѿ лꙋка́вагѡ, и҆ да бꙋ́детъ во мнѣ̀ во́лѧ твоѧ̀: да неѡ­сꙋж­де́ннѡ ѿве́рзꙋ ᲂу҆ста̀ моѧ̑ не­дос­тѡ́йнаѧ, и҆ восх­ва­лю̀ и҆́мѧ твоѐ ст҃о́е, ѻ҆ц҃а̀ и҆ сн҃а и҆ ст҃а́гѡ дх҃а, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва в҃, тогѡ́жде ст҃а́гѡ:</h2>\n<p>Ѿ сна̀ воста́въ полꙋ́нощнꙋю пѣ́снь при­но­шꙋ́ ти, сп҃се, и҆ припа́даѧ вопїю́ ти: не да́ждь мѝ ᲂу҆снꙋ́ти во грѣхо́внѣй сме́рти, но ᲂу҆ще́дри мѧ̀, рас­пны́йсѧ во́лею, и҆ лежа́щаго мѧ̀ въ лѣ́ности ᲂу҆скори́въ возс­та́ви, и҆ сп҃си́ мѧ въ предс­тоѧ́нїи и҆ мл҃твѣ: и҆ по снѣ̀ нощнѣ́мъ воз­сїѧ́й мѝ де́нь без­грѣ́шенъ, хрⷭ҇тѐ бж҃е, и҆ сп҃си́ мѧ.</p>\n<h2>Мл҃тва г҃, тогѡ́жде ст҃а́гѡ:</h2>\n<p>Къ тебѣ̀, влⷣко чл҃вѣ­ко­лю́бче, ѿ сна̀ воста́въ при­бѣ­га́ю, и҆ на дѣла̀ твоѧ̑ под­ви­за́юсѧ млⷭ҇рдїемъ твои́мъ, и҆ молю́сѧ тебѣ̀: по­мо­зѝ мнѣ̀ на всѧ́кое вре́мѧ, во всѧ́кой ве́щи, и҆ и҆зба́ви мѧ̀ ѿ всѧ́кїѧ мїрс­кі́ѧ ѕлы́ѧ ве́щи, и҆ дїа́вольс­ка­гѡ пос­пѣ­ше́нїѧ, и҆ сп҃си́ мѧ, и҆ введѝ въ црⷭ҇тво твоѐ вѣ́чное. Ты́ бо є҆сѝ мо́й сот­во­ри́тель, и҆ всѧ́комꙋ бл҃гꙋ промы́сленникъ и҆ пода́тель, ѡ҆ тебѣ́ же всѐ ᲂу҆пова́нїе моѐ, и҆ тебѣ̀ сла́вꙋ воз­сы­ла́ю, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва д҃, тогѡ́жде ст҃а́гѡ:</h2>\n<p>Гдⷭ҇и, и҆́же мно́гою твое́ю бл҃гос­тїю и҆ вели́кими щедро́тами твои́ми да́лъ є҆сѝ мнѣ̀ рабꙋ̀ твое­мꙋ̀, ми­мо­ше́дшее вре́мѧ но́щи сеѧ̀ без̾ напа́сти прейтѝ ѿ всѧ́кагѡ ѕла̀ проти́вна: ты̀ са́мъ, влⷣко, всѧ́чес­кихъ тво́рче, сподо́би мѧ̀ и҆́стиннымъ твои́мъ свѣ́томъ и҆ прос­вѣ­ще́ннымъ се́рд­цемъ твори́ти во́лю твою̀, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва є҃, ст҃а́гѡ васі́лїа вели́кагѡ:</h2>\n<p>Гдⷭ҇и все­дер­жи́телю, бж҃е си́лъ и҆ всѧ́кїѧ пло́ти, въ вы́шнихъ живы́й, и҆ на смирє́нныѧ при­зи­ра́ѧй, серд­ца́ же и҆ ᲂу҆трѡ́бы и҆спытꙋ́ѧй, и҆ сокро­вє́ннаѧ че­ло­вѣ́кѡвъ ꙗ҆́вѣ пред­вѣ́дый, без­на­ча́льный и҆ при­сно­сꙋ́щный свѣ́те, ᲂу҆ негѡ́же нѣ́сть пре­мѣ­не́нїе, и҆лѝ пре­ло­же́нїѧ ѡ҆сѣне́нїе: са́мъ, без­сме́ртный цр҃ю̀, прїи­мѝ молє́нїѧ на̑ша, ꙗ҆̀же въ нас­тоѧ́щее вре́мѧ, на мно́жест­во твои́хъ щедро́тъ дерза́юще, ѿ скве́рныхъ къ тебѣ̀ ᲂу҆сте́нъ твори́мъ: и҆ ѡ҆ста́ви на́мъ пре­грѣ­шє́нїѧ на̑ша, ꙗ҆̀же дѣ́ломъ и҆ сло́вомъ, и҆ мы́слїю, вѣ́дѣ­нїемъ и҆лѝ невѣ́дѣ­нїемъ согрѣ­шє́ннаѧ на́ми, и҆ ѡ҆чи́сти ны̀ ѿ всѧ́кїѧ скве́рны пло́ти и҆ дꙋ́ха. и҆ да́рꙋй на́мъ бо́дреннымъ се́рд­цемъ и҆ тре́звенною мы́слїю всю̀ нас­тоѧ́щагѡ житїѧ̀ но́щь прейтѝ, ѡ҆жида́ющымъ прише́ствїѧ свѣ́тлагѡ и҆ ꙗ҆вле́ннагѡ днѐ є҆ди­но­ро́днагѡ твое­гѡ̀ сн҃а, гдⷭ҇а и҆ бг҃а и҆ сп҃са на́шегѡ і҆и҃са хрⷭ҇та̀, во́ньже со сла́вою сꙋдїѧ̀ всѣ́хъ прїи́детъ, комꙋ́ждо ѿда́ти по дѣлѡ́мъ є҆гѡ̀: да не па́дше и҆ ѡ҆блѣни́вшесѧ, но бо́дрст­вꙋю­ще, и҆ возд­ви́жени въ дѣ́ланїи, ѡ҆брѧ́щемсѧ гото́ви, въ ра́дость и҆ бжⷭ҇твенный черто́гъ сла́вы є҆гѡ̀ совни́демъ, и҆дѣ́же пра́зднꙋю­щихъ гла́съ непрес­та́нный, и҆ неизре­че́ннаѧ сла́дость зрѧ́щихъ твое­гѡ̀ лица̀ добро́тꙋ неизре­че́ннꙋю. ты́ бо є҆сѝ и҆́стинный свѣ́тъ, прос­вѣ­ща́ѧй и҆ ѡ҆сщ҃а́ѧй всѧ́чєс­каѧ, и҆ тѧ̀ пое́тъ всѧ̀ тва́рь во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва ѕ҃, тогѡ́жде ст҃а́гѡ:</h2>\n<p>Тѧ̀ бл҃госло­ви́мъ, вы́шнїй бж҃е и҆ гдⷭ҇и млⷭ҇ти, творѧ́щаго при́снѡ съ на́ми вели̑каѧ же и҆ неиз­слѣ́дѡ­ваннаѧ, сла̑внаѧ же и҆ °ᲂу҆жа̑снаѧ° [°и҆зрѧ̑днаѧ, ди̑внаѧ°], и҆́хже нѣ́сть числа̀: пода́вшаго на́мъ со́нъ во ᲂу҆покое́нїе не́мощи на́шеѧ и҆ ѡ҆слабле́нїе трꙋдѡ́въ мно­готрꙋ́дныѧ пло́ти. бл҃го­да­ри́мъ тѧ̀, ꙗ҆́кѡ не по­гꙋ­би́лъ є҆сѝ на́съ со без­за­ко́ньми на́шими, но чл҃вѣ­ко­лю́бст­во­валъ є҆сѝ ѻ҆бы́чнѡ, и҆ въ неча́ѧнїи лежа́щыѧ ны̀ возд­ви́глъ є҆сѝ, во є҆́же сла­восло́вити держа́вꙋ твою̀. тѣ́мже мо́лимъ безмѣ́рнꙋю твою̀ бл҃гость, прос­вѣ­тѝ на́шѧ мы̑сли, ѻ҆чеса̀, и҆ ᲂу҆́мъ на́шъ ѿ тѧ́жкагѡ сна̀ лѣ́ности возс­та́ви. ѿве́рзи на̑ша ᲂу҆ста̀, и҆ и҆спо́лни ѧ҆̀ твое­гѡ̀ хвале́нїѧ, ꙗ҆́кѡ да возмо́жемъ не­по­ко­ле́блемѡ пѣ́ти же и҆ и҆сповѣ́да­ти­сѧ тебѣ̀, во всѣ́хъ и҆ ѿ всѣ́хъ сла́ви­мо­мꙋ бг҃ꙋ, без­на­ча́льно­мꙋ ѻ҆ц҃ꙋ̀, со є҆ди­но­ро́днымъ твои́мъ сн҃омъ, и҆ всест҃ы́мъ, и҆ бл҃ги́мъ, и҆ жи­вот­во­рѧ́щимъ твои́мъ дх҃омъ, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва з҃, пѣ́снь полꙋ́нощнаѧ ко прест҃ѣ́й бцⷣѣ:</h2>\n<p>Вос­пѣ­ва́ю бл҃года́ть твою̀, влⷣчце, молю́ тѧ, ᲂу҆́мъ мо́й ѡ҆бл҃го­да­тѝ. Стꙋпа́ти пра́вѡ мѧ̀ наста́ви пꙋте́мъ хрⷭ҇то́выхъ за́по­вѣ­дей. Бдѣ́ти къ пѣ́сни ᲂу҆крѣпѝ, ᲂу҆ны́нїѧ со́нъ ѿгонѧ́ющи. Свѧ́зана плени́цами грѣ­хо­па­де́нїй, мольба́ми твои́ми раз­рѣ­шѝ, бг҃оневѣ́сто. Въ нощи́ мѧ и҆ во днѝ сохра­нѧ́й, борю́щихъ вра̑гъ и҆збавлѧ́ющи мѧ̀. Жизно­да́телѧ бг҃а ро́ждшаѧ, ᲂу҆мерщ­вле́на мѧ̀ страстьмѝ ѡ҆живѝ. Ꙗ҆́же свѣ́тъ не­ве­че́рнїй ро́ждшаѧ, дꙋ́шꙋ мою̀ ѡ҆слѣ́пшꙋю прос­вѣ­тѝ. Ѽ ди́внаѧ влⷣчнѧ пала́то, до́мъ дх҃а бжⷭ҇твенна менѐ сот­во­рѝ. Врача̀ ро́ждшаѧ, ᲂу҆врачꙋ́й дꙋшѝ моеѧ̀ мно­го­лѣ̑тныѧ стра̑сти. Волнꙋ́ющасѧ жите́йскою бꙋ́рею, ко стези́ мѧ покаѧ́нїѧ напра́ви. И҆зба́ви мѧ̀ ѻ҆гнѧ̀ вѣ́чнꙋю­ща­гѡ, и҆ че́рвїѧ же ѕла́гѡ, и҆ та́ртара: Да мѧ̀ не ꙗ҆ви́ши бѣсѡ́мъ ра́до­ва­нїе, и҆́же мнѡ́гимъ грѣхѡ́мъ пови́нника. Но́ва сот­во­ри́ мѧ, ѡ҆бетша́вшаго нечꙋ́вст­венны­ми, пре­не­по­ро́чнаѧ, согрѣ­шє́нїи. Стра́нна мꙋ́ки всѧ́кїѧ по­ка­жи́ мѧ, и҆ всѣ́хъ влⷣкꙋ ᲂу҆молѝ. Нбⷭ҇наѧ мѝ ᲂу҆лꙋчи́ти весє́лїѧ со всѣ́ми ст҃ы́ми сподо́би. Прест҃а́ѧ дв҃о, ᲂу҆слы́ши гла́съ не­потре́бнагѡ раба̀ твое­гѡ̀. Стрꙋю̀ дава́й мнѣ̀ слеза́мъ, пречⷭ҇таѧ, дꙋшѝ моеѧ̀ скве́рнꙋ ѡ҆чища́ющи. Стена̑нїѧ ѿ се́рдца при­но­шꙋ́ ти непрес­та́ннѡ, ᲂу҆се́рдст­вꙋй, влⷣчце. Моле́бнꙋю слꙋ́жбꙋ мою̀ прїи­мѝ, и҆ бг҃ꙋ бл҃гоꙋтро́бномꙋ при­не­сѝ. Превы́шшаѧ а҆́гг҃лъ, мїрс­ка́гѡ мѧ̀ превы́шша сли́тїѧ сот­во­рѝ. Свѣ­то­но́снаѧ сѣ́не нбⷭ҇наѧ, дх҃о́внꙋю бл҃года́ть во мнѣ̀ напра́ви. Рꙋ́цѣ воздѣ́ю и҆ ᲂу҆стнѣ̀ къ пох­ва­ле́нїю, ѡ҆ск­вернє́ны скве́рною, все­не­по­ро́чнаѧ. Дꙋ­шетлѣ́нныхъ мѧ̀ па́кос­тей и҆зба́ви, хрⷭ҇та̀ прилѣ́жнѡ ᲂу҆молѧ́ющи, є҆мꙋ́же че́сть и҆ покло­не́нїе по­до­ба́етъ, ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва и҃, ко гдⷭ҇ꙋ на́шемꙋ і҆и҃сꙋ хрⷭ҇тꙋ̀:</h2>\n<p>Мно­гомлⷭ҇тиве и҆ всемлⷭ҇тиве бж҃е мо́й, гдⷭ҇и і҆и҃се хрⷭ҇тѐ, мно́гїѧ ра́ди любвѐ сше́лъ и҆ вопло­ти́лсѧ є҆сѝ, ꙗ҆́кѡ да сп҃се́ши всѣ́хъ. И҆ па́ки, сп҃се, сп҃си́ мѧ по бл҃года́ти, молю́ тѧ. А҆́ще бо ѿ дѣ́лъ сп҃се́ши мѧ̀, нѣ́сть сѐ бл҃года́ть и҆ да́ръ, но до́лгъ па́че. Е҆́й, мно́гїй въ щедро́тахъ и҆ неизре­че́нный въ млⷭ҇ти: вѣ́рꙋѧй бо въ мѧ̀, ре́клъ є҆сѝ, ѽ хрⷭ҇тѐ мо́й, жи́въ бꙋ́детъ, и҆ не ᲂу҆́зритъ сме́рти во вѣ́ки. А҆́ще ᲂу҆́бѡ вѣ́ра, ꙗ҆́же въ тѧ̀, сп҃са́етъ ѿча̑ѧнныѧ, сѐ вѣ́рꙋю, сп҃си́ мѧ, ꙗ҆́кѡ бг҃ъ мо́й є҆сѝ ты̀ и҆ созда́тель. Вѣ́ра же вмѣ́стѡ дѣ́лъ да вмѣни́тсѧ мнѣ̀, бж҃е мо́й, не ѡ҆брѧ́щеши бо дѣ́лъ ѿню́дъ ѡ҆прав­да́ющихъ мѧ̀. Но та̀ вѣ́ра моѧ̀ да довлѣ́етъ вмѣ́стѡ всѣ́хъ, та̀ да ѿвѣща́етъ, та̀ да ѡ҆прав­ди́тъ мѧ̀, та̀ да пока́жетъ мѧ̀ прича́стни­ка сла́вы твоеѧ̀ вѣ́чныѧ. Да не ᲂу҆́бѡ похи́титъ мѧ̀ са­та­на̀, и҆ похва́литсѧ, сло́ве, є҆́же ѿто́ргнꙋ­ти мѧ̀ ѿ твоеѧ̀ рꙋкѝ и҆ ѡ҆гра́ды. Но и҆лѝ хощꙋ̀, сп҃си́ мѧ, и҆лѝ не хощꙋ̀, хрⷭ҇тѐ сп҃се мо́й, пред­ва­рѝ ско́рѡ, ско́рѡ, по­ги­бо́хъ: ты́ бо є҆сѝ бг҃ъ мо́й ѿ чре́ва ма́тере моеѧ̀. Сподо́би мѧ̀, гдⷭ҇и, ны́нѣ воз­лю­би́ти тѧ̀, ꙗ҆́коже воз­лю­би́хъ и҆ногда̀ то́й са́мый грѣ́хъ, и҆ па́ки по­ра­бо́тати тебѣ̀ без̾ лѣ́ности то́щнѡ, ꙗ҆́коже по­ра­бо́тахъ пре́жде са­та­нѣ̀ льсти́вомꙋ. Наипа́че же по­ра­бо́таю тебѣ̀, гдⷭ҇ꙋ и҆ бг҃ꙋ моемꙋ̀ і҆и҃сꙋ хрⷭ҇тꙋ̀, во всѧ̑ дни̑ жи­во­та̀ моегѡ̀: ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃тва ѳ҃, къ храни́телю че­ло­вѣ́чес­кїѧ жи́зни а҆́гг҃лꙋ:</h2>\n<p>Ст҃ы́й а҆́гг҃ле, предс­тоѧ́й ѻ҆каѧ́ннѣй мое́й дꙋшѝ и҆ стра́стнѣй мое́й жи́зни, не ѡ҆ста́ви менє̀ грѣ́шнагѡ, нижѐ ѿс­тꙋ­пѝ ѿ менє̀ за не­воз­дер­жа́нїе моѐ: не да́ждь мѣ́ста лꙋка́вомꙋ де́монꙋ ѡ҆блада́ти мно́ю, наси́льст­вомъ сме́ртна­гѡ сегѡ̀ тѣ­ле­сѐ: ᲂу҆крѣпѝ бѣ́дст­вꙋю­щꙋю и҆ хꙋдꙋ́ю мою̀ рꙋ́кꙋ и҆ наста́ви мѧ̀ на пꙋ́ть сп҃се́нїѧ. Е҆́й, ст҃ы́й а҆́гг҃ле бж҃їй, храни́телю и҆ покро­ви́телю ѻ҆каѧ́нныѧ моеѧ̀ дꙋшѝ и҆ тѣ́ла, всѧ̑ мнѣ̀ прос­тѝ, є҆ли́кими тѧ̀ ѡ҆скор­би́хъ во всѧ̑ дни̑ жи­во­та̀ моегѡ̀: и҆ а҆́ще что̀ согрѣ­ши́хъ въ преше́дшꙋю но́щь сїю̀, покры́й мѧ̀ въ нас­тоѧ́щїй де́нь: и҆ сохра­ни́ мѧ ѿ всѧ́кагѡ и҆скꙋше́нїѧ проти́внагѡ, да ни въ ко́емъ грѣсѣ̀ про­гнѣ́ваю бг҃а: и҆ моли́сѧ за мѧ̀ ко гдⷭ҇ꙋ, да ᲂу҆твер­ди́тъ мѧ̀ въ стра́сѣ свое́мъ и҆ досто́йна пока́жетъ мѧ̀ раба̀ своеѧ̀ бл҃гости. <strong>А҆</strong>ми́нь.</p>\n<h2>Мл҃тва ᲂу҆́треннѧѧ коне́чнаѧ, ко прест҃ѣ́й бцⷣѣ:</h2>\n<p>Прест҃а́ѧ влⷣчце моѧ̀ бцⷣе, ст҃ы́ми твои́ми и҆ всеси́льны­ми мольба́ми ѿженѝ ѿ менє̀ смире́ннагѡ и҆ ѻ҆каѧ́ннагѡ раба̀ твое­гѡ̀, ᲂу҆ны́нїе, забве́нїе, не­ра­зꙋ́мїе, не­ра­дѣ́нїе, и҆ всѧ̑ сквє́рнаѧ, лꙋка̑ваѧ и҆ хꙋ̑льнаѧ по­мышлє́нїѧ, ѿ ѻ҆каѧ́ннагѡ моегѡ̀ се́рдца, и҆ ѿ помра­че́ннагѡ ᲂу҆ма̀ моегѡ̀. И҆ по­га­сѝ пла́мень страс­те́й мои́хъ, ꙗ҆́кѡ ни́щъ є҆́смь и҆ ѻ҆каѧ́ненъ: и҆ и҆зба́ви мѧ̀ ѿ мно́гихъ и҆ лю́тыхъ вос­по­ми­на́нїй и҆ пред­прїѧ́тїй, и҆ ѿ всѣ́хъ дѣ́йствъ ѕлы́хъ сво­бо­ди́ мѧ. Ꙗ҆́кѡ бл҃госло­ве́нна є҆сѝ ѿ всѣ́хъ родѡ́въ, и҆ сла́витсѧ пречтⷭ҇но́е и҆́мѧ твоѐ во вѣ́ки вѣкѡ́въ. <strong>А҆</strong>ми́нь.</p>\n<h2>Мл҃твенное при­зы­ва́нїе ст҃а́гѡ, є҆гѡ́же и҆́мѧ но́сиши:</h2>\n<p>Молѝ бг҃а ѡ҆ мнѣ̀, ст҃ы́й ᲂу҆го́дниче бж҃їй <strong>и҆́мⷬ҇къ,</strong> ꙗ҆́кѡ а҆́зъ ᲂу҆се́рднѡ къ тебѣ̀ при­бѣ­га́ю, ско́ромꙋ помо́щникꙋ и҆ мл҃твенни­кꙋ ѡ҆ дꙋшѝ мое́й.</p>\n<h2>Мл҃твенное при­зы­ва́нїе ст҃ы́ѧ, є҆ѧ́же и҆́мѧ но́сиши:</h2>\n<p>Молѝ бг҃а ѡ҆ мнѣ̀, ст҃а́ѧ ᲂу҆го́днице бж҃їѧ <strong>и҆́мⷬ҇къ,</strong> ꙗ҆́кѡ а҆́зъ ᲂу҆се́рднѡ къ тебѣ̀ при­бѣ­га́ю, ско́рой помо́щницѣ и҆ мл҃твенни­цѣ ѡ҆ дꙋшѝ мое́й.</p>\n<h2>Пѣ́снь прест҃ѣ́й бцⷣѣ, гла́съ д҃:</h2>\n<p>Бцⷣе дв҃о, ра́дꙋйсѧ, / бл҃года́тнаѧ мр҃і́е, гдⷭ҇ь съ тобо́ю: / бл҃госло­ве́нна ты̀ въ жена́хъ, / и҆ бл҃госло­ве́нъ пло́дъ чре́ва твое­гѡ̀, // ꙗ҆́кѡ сп҃са ро­ди­ла̀ є҆сѝ дꙋ́шъ на́шихъ.</p>\n<h2>Тропа́рь крⷭ҇тꙋ̀, гла́съ а҃, мл҃тва за ѻ҆те́чест­во:</h2>\n<p>Сп҃сѝ, гдⷭ҇и, лю́ди твоѧ̑, / и҆ бл҃госло­вѝ дос­тоѧ́нїе твоѐ, / побѣ̑ды пра­восла̑внымъ хрⷭ҇тїа́нѡмъ на сопро­ти̑вныѧ да́рꙋѧ, // и҆ твоѐ сохра­нѧ́ѧ крⷭ҇то́мъ твои́мъ жи́тельст­во.</p>\n<h2>Мл҃тва ѡ҆ живы́хъ:</h2>\n<p>Сп҃сѝ, гдⷭ҇и, и҆ поми́лꙋй ѻ҆тца̀ моего̀ дꙋхо́внаго <strong>и҆́мⷬ҇къ,</strong> роди́телей мои́хъ <strong>и҆́мⷬ҇къ,</strong> сро́дни­кѡвъ <strong>и҆́мⷬ҇къ,</strong> нача́льни­кѡвъ, наста́вни­кѡвъ, бл҃годѣ́телей <strong>и҆́мⷬ҇къ,</strong> и҆ всѣ́хъ пра­восла́вныхъ хрⷭ҇тїа́нъ.</p>\n<h2>Мл҃тва ѡ҆ ᲂу҆со́пшихъ:</h2>\n<p>Оу҆поко́й, гдⷭ҇и, дꙋ́шы ᲂу҆со́пшихъ ра̑бъ твои́хъ: роди́телей мои́хъ <strong>и҆́мⷬ҇къ,</strong> сро́дни­кѡвъ <strong>и҆́мⷬ҇къ,</strong> бл҃годѣ́телей <strong>и҆́мⷬ҇къ,</strong> и҆ всѣ́хъ пра­восла́вныхъ хрⷭ҇тїа́нъ, и҆ прос­тѝ и҆̀мъ всѧ̑ согрѣ­шє́нїѧ вѡ́льнаѧ и҆ невѡ́льнаѧ, и҆ да́рꙋй и҆̀мъ црⷭ҇твїе нбⷭ҇ное.</p>\n<p><strong>А҆́ще мо́жеши, вмѣ́стѡ кра́ткихъ си́хъ мл҃твъ ѡ҆ живы́хъ и҆ ᲂу҆со́пшихъ, чтѝ помѧ́нникъ.</strong></p>\n<h2>Ѡ҆конча́нїе мл҃твъ:</h2>\n<p>Досто́йно є҆́сть ꙗ҆́кѡ вои́стиннꙋ / бл҃жи́ти тѧ̀ бцⷣꙋ, / при­снобл҃же́ннꙋю и҆ пре­не­по­ро́чнꙋю, / и҆ мт҃рь бг҃а на́шегѡ. / чтⷭ҇нѣ́йшꙋю хе­рꙋ­ві̑мъ, / и҆ сла́внѣйшꙋю без̾ сравне́нїѧ се­ра­фі̑мъ, / без̾ и҆стлѣ́нїѧ бг҃а сло́ва ро́ждшꙋю, // сꙋ́щꙋю бцⷣꙋ тѧ̀ ве­ли­ча́емъ.<strong>*</strong></p>\n<blockquote><p><strong>*</strong> <strong>Ѿ недѣ́ли ѳѡ­ми­ны̀ до воз­не­се́нїѧ вмѣ́стѡ сеѧ̀ мл҃твы глаго́лемъ за­дос­то́йникъ па́схи, си́рѣчь припѣ́въ и҆ і҆рмо́съ ѳ҃-ѧ пѣ́сни пасха́льна­гѡ канѡ́на, гла́съ а҃:</strong><br />\n<strong>Припѣ́въ: А҆́</strong>гг҃лъ вопїѧ́ше бл҃года́тнѣй: / чⷭ҇таѧ дв҃о, ра́дꙋйсѧ, / и҆ па́ки рекꙋ́, ра́дꙋйсѧ: / тво́й сн҃ъ воскр҃се тридне́венъ ѿ гро́ба, / и҆ мє́ртвыѧ возд­ви́гнꙋ­вый, // лю́дїе, ве­се­ли́тесѧ.<br />\n<strong>І҆рмо́съ: С</strong>вѣти́сѧ, свѣти́сѧ, но́вый і҆ерⷭ҇ли́ме: / сла́ва бо гдⷭ҇нѧ на тебѣ̀ воз­сїѧ̀: / ликꙋ́й ны́нѣ и҆ ве­се­ли́сѧ, сїѡ́не. / ты́ же, чⷭ҇таѧ, красꙋ́йсѧ, бцⷣе, // ѡ҆ воста́нїи ржⷭ҇тва̀ твое­гѡ̀.<br />\n<strong>Въ попра́зднст­во два­на­де­сѧ́тыхъ пра́здни­кѡвъ глаго́лемъ и҆́хъ за­дос­то́йники.</strong><br />\n<strong>Та́кожде и҆ въ мл҃твахъ на со́нъ грѧдꙋ́щымъ, и҆ въ послѣ́до­ва­нїи ко ст҃о́мꙋ при­ча­ще́нїю.</strong></p>\n</blockquote>\n<p>Сла́ва ѻ҆ц҃ꙋ̀, и҆ сн҃ꙋ, и҆ ст҃о́мꙋ дх҃ꙋ, и҆ ны́нѣ и҆ при́снѡ, и҆ во вѣ́ки вѣкѡ́въ. <strong>А҆</strong>ми́нь.</p>\n<p>Гдⷭ҇и, поми́лꙋй, <strong>три́жды.</strong></p>\n<p>Гдⷭ҇и і҆и҃се хрⷭ҇тѐ, сн҃е бж҃їй, мл҃твъ ра́ди пречⷭ҇тыѧ твоеѧ̀ мт҃ре, прпⷣбныхъ и҆ бг҃оно́сныхъ ѻ҆тє́цъ на́шихъ и҆ всѣ́хъ ст҃ы́хъ, поми́лꙋй на́съ. <strong>А҆</strong>ми́нь.</p>\n"
}